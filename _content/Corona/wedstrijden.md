---
layout: content
title: Corona informatie wedstrijden KBBC Zolder VZW 
---

# Protocol Covid-19 KBBC Zolder VZW
**Maatregelen om veilig te sporten (Versie 3.0 d.d. 30 september 2020)**
# Richtlijnen voor thuiswedstrijden KBBC Zolder VZW  

**Disclaimer: Dit protocol werd opgesteld op basis van de kennis waarover we op het moment van publicatie beschikken en gebaseerd op de federale, Vlaamse, gemeentelijke en federatie maatregelen en richtlijnen ter zake.**  

- [Wedstrijden](#wedstrijden)
    - [Algemeen](#trainingalgemeen)
    - [Circulatieplan bij wedstrijden](#ToegangtotsporthalZolderbijwedstrijden)
    - [Registratie](#ingangbijtraining)
    - [Richtlijnen voor spelers](#richtlijnenvoorspelers)
    - [Richtlijnen voor coach/assistant-coach](#richtlijnenvoorcoachassistantcoach)
    - [Tafelofficials](#tafelofficials)
    - [Toeschouwers/ouders/supporters](#Toeschouwersouderssupporters)
    - [Uitgang/afhalen](#uitgangafhalennatraining)
  
## Wedstrijden.

### Inleiding
Dit basisprotocol is geldig voor alle thuiswedstrijden van KBBC Zolder. Zowel onze eigen teams, als de bezoekende teams worden geacht dit protocol strikt na te leven in het belang van ieders gezondheid.  
We begrijpen dat er verschillende opinies bestaan omtrent Covid-19 maatregelen, … . Onafgezien van ieders persoonlijke opinie, vragen we het nodige respect en sereniteit aan de dag te leggen bij het bijwonen van wedstrijden. We hebben alle begrip dat sommige elementen in dit protocol voor moeilijke en emotionele situaties kunnen zorgen. We vragen iedereen om, in het belang van onze sport en gezondheid, gezond verstand aan de dag te leggen, hoe moeilijk dat soms ook is. Daarnaast sporen we iedereen aan om op een beleefde manier personen die dit protocol niet naleven hierop te wijzen. Samen kunnen we ervoor zorgen dat we hier op een gedegen manier mee omgaan.  

### Algemeen
- Elk KBBC Zolder team beschikt over minstens 1 corona coördinator die de zaken in goede banen leidt tijdens de thuiswedstrijden. Hij/Zij draagt een geel hesje. De corona coördinator ziet toe op de naleving van dit protocol en is geautoriseerd om mensen aan te spreken en in uitzonderlijke gevallen ook de toegang tot de accommodatie te ontzeggen.  
- Bij een van de volgende ziektesymptomen (zelfs heel lichte), komt men niet naar de wedstrijd:  
  Hoest, kortademig, geur-en/of smaakverlies, druk op de borst, spierpijn, neusloop, keelpijn, hoofdpijn, waterige diarree, eetlustverlies en acute verwardheid.  
- Alvorens naar de wedstrijden te komen, raden we iedereen aan om thuis hun temperatuur te nemen. Is deze boven de 37,5° dan blijft de betrokkene thuis. 

### Toegang tot sporthal Zolder bij wedstrijden
- Volgende circulatieplan is van toepassing wedstrijden.  
![Circulatieplan wedstrijden](/news/img/wedstrijdencirculatie.jpg)

- Samengevat:  
  - Spelers, coaches, bestuursleden en zaalwachters zijn enkel toegelaten in het gedeelte waar de kleedkamers zich bevinden.  De toegang zal enkel mogelijk zijn via de glazen deur (Ringlaan zijde), welke uitgeeft op de gang met kleedkamers.  
  - Ouders/supporters/sympathisanten komen via de cafetaria binnen.  
  - Spelers (zowel thuis- als bezoekende ploeg) verzamelen (met mondmasker) per ploeg, in de respectievelijke wachtzones tot de groep compleet is en begeven zich in groep naar hun kleedkamers.  
 
### Registratie
 - Spelers, coaches en officials, dienen zich niet te registreren voor wedstrijden. Dit verloopt via het digitaal wedstrijdformulier.  
 - De toeschouwers dienen bij binnenkomst het registratieformulier in te vullen (1 per bubbel). Deze worden 14 dagen bijgehouden door de secretaris en zullen voor geen enkele andere doelstelling gebruikt worden.  
 - Mits uw akkoord kan u (speler, coach, official, toeschouwer) gevraagd worden om uw temperatuur te laten opmeten. Indien uw temperatuur meer dan 37,5 ° bedraagt, zal u verzocht worden om de accommodatie (incl. cafetaria) niet te betreden. We rekenen op ieders medewerking op dit vlak.  

### Kleedkamers
- Buiten de spelers, hun coaches en zaalpersoneel mag niemand anders in de kleedkamer komen.  
- Spelers nemen al hun spullen mee te nemen naar de sporthal, zodat de kleedkamer leeg is.  
- Kleedkamer verdelingen tijdens wedstrijden:
  - Kleedkamer 1 en 2: Ploegen KBBC Zolder.   
  - Kleedkamer 5 en 6: Bezoekende ploeg.  
  - Kleedkamer 3: Scheidsrechters.  
- Voor elke kleedkamer geldt een maximaal aantal toegelaten personen, voor het omkleden en douchen, zoals aangegeven op de deur van de kleedkamer. Dit aantal kan niet overschreden worden en het is daarom nodig dat er meerdere kleedkamers per ploeg in gebruik genomen worden.  
- In elke kleedkamer zijn reinigingsdoekjes en reinigingsmiddel voorzien, die de spelers kunnen gebruiken om de banken, kapstokken, … te reinigen wanneer ze de kleedkamer betreden.  
- Douchen kan maximaal 15 minuten duren en ook hierbij dient rekening gehouden te worden met de social distancing. Een aantal douches kunnen niet gebruikt worden.  
- Na het douchen zijn de spelers verantwoordelijk om de vloer van de kleedkamer en de douches af te trekken.  
- De coach (thuis- als bezoekende ploeg) ziet erop toe dat alles conform verloopt en de kleedkamer conform de richtlijnen wordt achter gelaten.  

### Richtlijnen voor spelers
- Verplaats je naar de wedstrijd niet in gezelschap van mensen buiten uw sociale bubbel, tenzij iedereen een mondmasker draagt en maximaal afstand houdt.  
- Iedere speler brengt zijn eigen drinkbus mee indien nodig. KBBC Zolder voorziet geen water. Drinkbussen kunnen gevuld worden aan de kranen.  
- Spelers wachten in de wachtzones (met mondmaskers) tot de groep compleet is en begeven zich dan in groep naar de respectievelijke kleedkamers.  
- Iedereen draagt een mondmasker in de sportaccommodatie, met uitzondering van het moment dat zij spelen of coachen.  
- Wij raden iedereen aan om een plastiek zakje of briefomslag mee te brengen zodat ieder zijn/haar mondmasker op een hygiënische manier kan opbergen tijdens het sporten.  
- De Gemeente Heusden-Zolder heeft beslist dat spelers op de spelersbank een mondmasker moeten dragen.  
  - Omwille van gezondheidsredenen, kunnen spelers, welke net van het veld komen, in de <u>**'cooldown zone'**</u> even recupereren alvorens hun mondmasker op te zetten.  
- De spelersbank is enkel voor diegene die op het wedstrijdblad staat. Elk ander persoon is een toeschouwer en dient in de tribune plaats te nemen.  
- Spelers op de spelersbank worden geacht niet te roepen en dienen onnodig fysiek contact te vermijden.  
- Indien er nog een wedstrijd bezig is, nemen de spelers en coaches van beide teams (met mondmasker) plaats in de <u>**blauwe 'wachtzone spelers'**</u> op de tribune, tot de zaal is vrijgegeven voor hun wedstrijd.  
  - Er mag op geen enkele andere locatie (tegen de muren, in de cafetaria, …) gewacht worden.  
  - De zaal is slechts klaar voor gebruik, wanneer de vorige ploegen zich naar de kleedkamer hebben begeven, alle materialen ontsmet zijn en het signaal door de corona coördinator of scheidsrechters gegeven werd dat de teams naar hun spelersbank kunnen gaan. Het betreden van de sportvloer voor dit signaal is niet toegestaan.  
- Elk team ontvangt 3 ballen voor de opwarming. Aangezien er veel wedstrijden zijn, trachten we iedereen de nodige opwarmtijd te geven. Echter vragen we begrip mocht dit niet altijd mogelijk zijn.  
- We streven naar geen onnodig fysiek contact tussen spelers (handshakes b.v.), scheidsrechters en tafelofficials.  
- Spelers/coaches van elk team ruimen de spelersbank/omgeving op en gooien alle afval in de desbetreffende afvalbakken.  
- Spelers gaan tijdens de rust en na de wedstrijd meteen richting hun toegewezen kleedkamer en niet naar de tribune of de cafetaria.  
- Spelers/coaches van elk team zorgen samen ervoor dat de kleedkamers bij het verlaten volledig opgeruimd zijn.  

### Richtlijnen voor coach/assistant-coach
- Zorgt ervoor dat het digitaal wedstrijdformulier op voorhand is ingevuld.  
- Heeft een voorbeeldfunctie in het naleven van de Covid-19 regels en draagt zorg dat zijn/haar team de richtlijnen van dit protocol naleeft.  
- Coacht op een positieve manier en stelt zich constructief op m.b.t. elke beslissing van de scheidsrechters, corona coördinator en zaalwachters.  
- Draagt mondbescherming. Enkel tijdens de opwarming en de wedstrijd kunnen ze hiervan afwijken.  
- Vermijd roepen of schreeuwen. 
- Houdt in de mate van het mogelijke 1,5m afstand tot het terrein, indien dat niet mogelijk is of niet nageleefd wordt, kan de coach op verzoek van de corona coördinator of de scheidsrechter verzocht worden om mondbescherming te dragen.  
- Zorgt ervoor dat de spelersbank en kleedkamers volledig opgeruimd zijn onmiddellijk na de wedstrijd.  
- Ontsmet ballen, spelersbank, coach stoel, en vervangingsstoelen voor en na elke wedstrijd van zijn/haar team.  
- Assistant-Coach draagt op de spelersbank een mondmasker en worden tevens geacht niet te roepen en onnodig fysiek contact te vermijden.  
- Wedstrijdbesprekingen:  
  - Provinciale jeugdwedstrijden:  Besprekingen gebeuren op de spelersbank i.p.v. in de kleedkamers.  
  - Landelijke jeugd en seniors: Besprekingen kunnen in 1 kleedkamer gehouden worden. In dit geval dient iedereen een mondmasker te dragen.  

### Tafelofficials
- Dragen gedurende de ganse wedstrijd mondbescherming.  
- Ontsmetten tafel en tafelmateriaal (klok, pijl, bel, …) voor en na elke wedstrijd.  

### Toeschouwers/ouders/supporters
- Verplaats je naar de wedstrijd niet in gezelschap van mensen buiten uw sociale bubbel, tenzij iedereen een mondmasker draagt en maximaal afstand houdt.  
- Dragen ten alle tijden mondbescherming.  
- Kunnen de sporthal betreden via de cafetaria. Geen andere weg is toegestaan.  
- Wachten tot de vorige wedstrijd is afgelopen en de toeschouwers de zaal verlaten hebben alvorens de zaal binnen te gaan.  
- Volgen de richtlijnen strikt op (social distancing, beperking van het aantal plaatsen,..).  
- Tussen 2 bubbels worden 2 stoelen vrij gehouden.  
- Nemen enkel plaats in de respectievelijke zones op de tribune, voorbehouden voor de thuis- of  bezoekende ploeg. Rechtstaan is niet toegestaan.  
 - Groene zone: supporters KBBC Zolder  
 - Gele zone: supporters bezoekers  
- Volgende beschikbare zitjes voor toeschouwers werden op basis van 2 leden per bubbel, met in achtneming van 1,5 m wettelijke afstand tussen bubbels:  
 - Toeschouwers KBBC Zolder: 42 supporters  
 - Toeschouwers bezoekende ploeg: 24 supporters  
- Stoelen die gemarkeerd zijn als niet beschikbaar, mogen niet ingenomen worden.  
- Kunnen hun zitje ontsmetten met reinigingsdoekjes welke ter beschikking zijn aan de tribune.  
- Vermijden roepen of schreeuwen.  
- Betreden het terrein niet om spelers/coaches/officials te begroeten.  
- Verlaten de zaal onmiddellijk na de wedstrijd via de aangegeven route.  

## Contactinformatie
Corona coördinator KBBC Zolder : Peter Iven (0476/927483 / corona@kbbczolder.be)  
Clubdokter : Lisa Weyens (011/42.06.09) 

#SamenSterk #StaySafe #blijfsporten #volgderegels  
