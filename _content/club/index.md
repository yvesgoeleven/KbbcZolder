---
layout: content
title: KBBC Zolder
description: KBBC Zolder
keywords: Basket, KBBC Zolder
---

## Algemene info

  KBBC Zolder vzw  
  Dekenstraat 22  
  3550 Heusden-Zolder  
  * BTW BE0416751491  
  * Stamnummer: 0853  
  * Opgericht in: 1955  

## Nuttige gegevens

### Sporthal:

  Sporthal Zolder  
  Dekenstraat 22  
  3550 HEUSDEN-ZOLDER  

### Briefwisseling + contact gegevens:

  KBBC Zolder vzw  
  p.a. Walter Geerts  
  Vogelzangstraat 4  
  3520 Zonhoven  
  GSM 0485 48 35 13  

### Rekeningnummers:

Ligdeld: BE05001237543275  
Algemeen: BE35001208662537

### Verzekering:

Alle nodige documenten voor de verzekeringen kan je krijgen via ploegafgevaardigde.
Ze zijn ook downloadbaar via volgende link [Aangifteformulier ongevallen](https://www.basketbal.vlaanderen/src/Frontend/Files/userfiles/files/Benjamin/verzekeringen/Aangifteformulier.pdf)  
Daarnaast is KBBC Zolder erkent bij het Vlaams Steunpunt Vrijwilligerswerk onder erkenningsnummer : GVV82647286

## Kennismaking

Basketbal is geen "gemakkelijke sport". Het veronderstelt niet alleen balvaardigheid en handigheid maar ook inzicht, tactisch aanvoelen en ploeggeest in kleine groep. KBBC Zolder wil de spelers de kans bieden hun sport in zo goed mogelijke omstandigheden te beoefenen. De club tracht, kinderen en jongeren, de basketbalsport aan te leren. En dit in nauwe samenspraak met de ouders. Het uitgangspunt hierbij is: ieder kind maximale ontplooiingskansen bieden. Tot en met U14 is deelnemen belangrijker dan winnen. Het resultaat van de ploeg in de competitie is ondergeschikt aan de speelkansen van ieder kind. Het aanleren van de techniek, de eerste beginselen van de tactiek, de balvaardigheid, de ploeggeest en vooral het speelplezier staan voorop.

Vanaf de leeftijdsgroep U18 wint het competitieve element in de opleiding veld. Meer en meer wordt wedstrijden winnen en de stand van de ploeg binnen de georganiseerde competitie belangrijk.

Voor de seniorenploegen staat het resultaat in beker- en competitiewedstrijden centraal. Nochtans tracht de club door het inschrijven van seniorenploegen in de verschillende reeksen, ieder clublid op eigen niveau speelgelegenheid te bieden. De A-ploeg fungeert daartoe als voorbeeld en sportief uithangbord.

Voor kinderen van 4 tot 6 jaar, bieden we samen met de gemeentelijk sportdienst Multimove aan. Op deze manier willen we de kinderen, van 4 tot 6 jaar, een gevarieerd bewegingsprogramma aanbieden, waarbij de focus ligt op de algemene motorische ontwikkeling van 12 fundamentele bewegingsvaardigheden en een sporttak die niet meteen herkenbaar is. Dit zijn bewegingsvaardigheden (o.a. dribbelen, glijden, heffen & dragen, …) die een kind reeds op jonge leeftijd moet verwerven om de motorische ontwikkeling te bevorderen. Alle bewegingen die een kind nu – en later als volwassene – zal gebruiken, zijn hierop gebaseerd. Wetenschappelijk onderzoek adviseert immers om kleuters niet lid te maken van één sportclub maar onder te brengen in een omgeving van veel afwisseling waar niet de competitie maar de algemene motorische ontwikkeling centraal staat. Met Multimove willen we je kind voorbereiden op een gezonde en levenslange sportbeoefening in zijn of haar favoriete sport! Wekelijks komen een aantal bewegingsvaardigheden aanbod in de lessen. Met Multimove leggen we dus een basis voor breed en gevarieerd bewegen. Meer informatie : [http://www.heusden-zolder.be/multimove](http://www.heusden-zolder.be/multimove).

++**1.Organisatie:**++

_1.1. Statuut._

Basketbalclub Zolder is een vereniging zonder winstgevend doel (vzw) naar Belgisch recht.
Officiële naam: Koninklijke Basketbalclub Zolder vzw (KBBC Zolder vzw)
_Maatschappelijke Zetel:_ Dekenstraat 22, 3550 Heusden-Zolder
_Ondernemingsnummer:_ 416751491
_Nummer van de vzw:_ 57577

De vzw, bestaat uit de Algemene Vergadering en de Raad van Bestuur. De samenstelling, bevoegdheden en taken van beide organen is vastgelegd in de statuten van de vzw. De Raad van Bestuur is verantwoordelijk voor de dagdagelijkse organisatie, het reilen en zeilen van de club. Zij bestaat uit: een voorzitter, een secretaris, een penningmeester en gewone bestuursleden. De persoonsgegevens van de bestuursleden vind je op de site van KBBC ZOLDER . 

Zij hebben voornamelijk tot taak:

* Uitstippelen van het sportieve beleid van de club
* Zorgen voor de financiering van de club
* Ledenbeheer
* Begeleiding van de seniors ploegen
* Vertegenwoordiging bij de basketbalbond
* Externe vertegenwoordiging van de club
* Relatie verzorgen met de gemeentelijke diensten.

De Statuten zijn raadpleegbaar bij het Belgische Staatsblad (alleen website): http://www.ejustice.just.fgov.be/tsv/tsvn.htm

_1.2. De spelers._

De Spelers worden ingedeeld per leeftijd. Dit gebeurt telkens in schijven van 2 jaar.

| Ploeg        | spelers van                                 |
| -------------|---------------------------------------------|
| U8           | 7 – 8 jaar / 1ste en 2de studiejaar         |
| U10          | 9 - 10 jaar / 3de en 4de studiejaar         |
| U12          | 11 - 12 jaar / 5de en 6de studiejaar        |
| U14          | 13 - 14 jaar / 1ste en 2de middelbaar       |
| U16          | 15 - 16 jaar / 3de en 4de middelbaar        |
| U18          | 17 - 18 jaar / 5de en 6de middelbaar        |
| U21          | 19 - 21 jaar / na schoolplicht              |
| Seniors      | Vanaf 22 jaar of afhankelijk van spelniveau |

De jeugdploegen worden ingeschreven voor de jeugdcompetitie georganiseerd door Basketbal Vlaanderen.
Per schijf van 10 spelers wordt in principe één ploeg ingeschreven. De indeling gebeurt door het bestuur op basis van het aantal spelers ingeschreven in het vorige seizoen. Hierbij wordt vooral het geboortejaar als criterium gehanteerd.
Tot en met U14 mogen jongens en meisjes samen in één ploeg spelen.

De seniorenploegen worden ingeschreven in de competities, afhangende van het resultaat van het vorige seizoen.

_1.3. Begeleiding._

Iedere ploeg heeft een trainer - coach, die verantwoordelijk is voor het sportieve gedeelte. Zijn / haar taken zijn:

* Het leiden van de trainingen;
* Het aanleren van de vaardigheden en techniek;
* Ervoor zorgen dat iedere speler aan bod komt;
* Begeleiden van de wedstrijden;
* Bevorderen van de ploeggeest.

De coaches staan onder leiding van de jeugdcoördinator, en komen regelmatig samen om het sportieve luik van het jeugdbeleid uit te werken.

Jeugdcoördinators zijn:
- Steven Corthouts 
- Kris Balette [kris.balette@kbbczolder.be](mailto://kris.balette@kbbczolder.be)

Daarnaast staan de coaches van de seniors onder leiding van een sportieve cel. 

Daarnaast heeft iedere ploeg een ploegverantwoordelijke. Dit is een ouder - vrijwillig(st)er, die de praktische taken rond de ploeg en wedstrijden mee ter harte neemt. De ploegverantwoordelijken zijn tevens stemgerechtigd lid van de Algemene Vergadering van de vzw Koninklijke Basketbalclub Zolder.

Naast de Statutaire Algemene Vergadering komen de ploegverantwoordelijken, in het regelmatig samen, om praktische afspraken te maken. Zij fungeren als brugfiguur tussen de sportieve leiding en het bestuur enerzijds en de ouders, sympathisanten en supporters anderzijds. Concreet hebben de ploegverantwoordelijken voornamelijk tot taak: 
Concreet hebben de ploegverantwoordelijken voornamelijk tot taak:

* Praktische taken bij trainingen en wedstrijden (water, onthaal scheidsrechters, invullen wedstrijdbladen, bedienen wedstrijdklok, onthaal tegenstrevers, …).
* Beurtrol opmaken samen met de ouders voor het bedienen van de wedstrijdklok en het invullen van het wedstrijdblad.
* Aanspreekbaar zijn voor spelers, ouders en sympathisanten.

++**2. Financiën:**++

Zoals in iedere andere sporttak, wordt van de leden een bijdrage verwacht om de praktische organisatie van de sportbeoefening mogelijk te maken. De financiering van Basketbal club Zolder vertrekt van de ledenbijdrage. Er wordt naar gestreefd deze zo laag mogelijk te houden. De club wil zoveel mogelijk spelers de kans bieden de basketbalsport te beoefenen. 

_2.1. Inkomsten._

Het bedrag van het lidgeld wordt jaarlijks door de Raad van Bestuur vastgelegd.

Er zijn verschillende vormen van tussenkomsten waarvan spelers kunnen genieten. Bezoek zeker [http://aap.heusden-zolder.be/content/detail/8/alle-mogelijke-tussenkomsten-in-het-lidgeld](http://aap.heusden-zolder.be/content/detail/8/alle-mogelijke-tussenkomsten-in-het-lidgeld), waar alle tussenkomsten en voorwaarden mooi werden samengevat.  

Lidgelden zijn slechts een klein deel van de inkomsten. Daarnaast doet onze club een beroep op sponsors en organiseert nevenactiviteiten ten einde het budget in evenwicht te brengen.

Als nevenactiviteiten worden jaarlijks georganiseerd:
* Eetdag
* Andere initiatieven zoals de catering voorzien op verschillende evenmenten:
    * Ethias Arena (Schlagerfestival, I love the 90's, theatervoorstellingen, ...)
    * Pukkelpop
    * Rock Herk
    * Reggae Geel
    * Koning Boudewijnstadion
    * Veldritten
    * ...

_2.2. Uitgaven._

Aan de kostenzijde staat daar tegenover onder andere:

* Vergoeding onkosten voor de trainer coach (verplaatsingen, kledij, ...)
* Kosten voor de wedstrijden, scheidsrechters, water, EHBO edm…..
* Sportieve uitrusting en ballen.
* Huur van de sporthal.
* Verzekeringen.
* Kosten aan de Basketbal Vlaanderen: inschrijving, forfaits, boetes,...
* Werkingskosten van de vzw: Staatsblad, post, website,...

++**3. Afspraken:**++

Om een en ander in de cluborganisatie vlot te laten verlopen, worden praktische afspraken gemaakt tussen bestuur, spelers, ouders, sympathisanten, vrijwilligers.

Deze afspraken staan in de [gedragscode](/club/gedragscode) van de club..

++**4. Helpende handen:**++

_4.1. Taken._

Het organiseren van trainingen en wedstrijden brengt een aantal praktische taken met zich. Het gaat om:

* Klaarzetten en opruimen van de officiële tafel.
* Plaatsen van banken en ballen rek, neerlaten en terug omhoog halen van de ringen.
* Onthaal van de scheidsrechters, hun een drankje aanbieden en ze betalen.
* Onthaal van de tegenpartij.
* Zorgen voor water.
* Invullen wedstrijdblad, bijhouden van de scorebord, bedienen 24 sec. apparaat.
* Het wekelijks wassen van de uitrustingen.

Om deze taken rond te krijgen spreekt de ploegverantwoordelijke een beurtrol af met de ouders.

## Palmares

| Seizoen        | Verwezenlijkingen  |
| -------------- |--------------------|
| 1990-1991      | 13e in 1ste provinciale (degradatie naar 2e prov.) |
| 1991-1992      | 1e in 2de provinciale (promotie naar 1e prov.) |
| 1992-1993      | 3e in 1ste provinciale |
| 1993-1994      | 7e in 1ste provinciale |
| 1994-1995      | 2e in 1ste provinciale |
| 1995-1996      | 8e in 1ste provincial |
| 1996-1997      | 10e in 1ste provinciale |
| 1997-1998      | 2e in 1ste provinciale (promotie naar 4e nat.) |
| 1998-1999      | 7e in 4de nationale C |
| 1999-2000      | 6e in 4de nationale C |
| 2000-2001      | 4e in 4de nationale C |
| 2001-2002      | 1e in 4de nationale C |
| 2002-2003      | 3e in 1ste landelijke A |
| 2003-2004      | 5e in 1ste landelijke |
| 2004-2005      | 9e in 1ste landelijke |
| 2005-2006      | 3e in 1ste landelijke (promotie naar 3e nat. + winst Beker van Limburg) |
| 2006-2007      | 9e in 3de nationale B |
| 2007-2008      | 5e in 3de nationale A (winst Beker van Limburg) |
| 2008-2009      | 1e in 3de nationale B (promotie naar 2e nat.) |
| 2009-2010      | 11e in 2de nationale |
| 2010-2011      | 8e in 2de nationale, play-offs, finale Beker van Vlaanderen |
| 2011-2012      | 1e in 2de landelijke B |
| 2012-2013      | 1e in 2de provinciale |
| 2013-2014      | 8e in 1ste provinciale |
| 2014-2015      | 4e in 1ste provinciale |
| 2015-2016      | 3e in 1ste provinciale |
| 2016-2017      | 1ste provinciale |
| 2017-2018      | 1e in 1ste provinciale (promotie naar 2de landelijke) |
| 2018-2019      | 2de landelijke |
| 2019-2020      | 1ste provinciale |
| 2020-2021      | 1ste provinciale |
| 2021-2022      | 1ste provinciale |






























