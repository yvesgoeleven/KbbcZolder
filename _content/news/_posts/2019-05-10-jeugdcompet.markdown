---
layout: post
title:  "Vanaf seizoen 2019-2020 zal de jeugdcompetitie er anders uitzien"
date:   2018-07-29 09:00:00
excerpt: 
permalink: /news/2019-05-10-jeugdcompet/
---

Met als doel, een evenwichtigere competitie en een goed gevulde kalender, waarbij  jonge spelers, op alle niveaus, optimale leerkansen krijgen op het terrein, start Basketbal Vlaanderen vanaf het seizoen 2019-2020 met een nieuwe formule voor de jeugdcompetitie. Hiermee  wil Basketbal Vlaanderen de clubs ook aanzetten tot een meer professionelere jeugdwerking en actieve rekrutering.

## Wat betekent dit praktisch?

Deze wijziging zal vooral impact hebben op de __U14 tot U21__, waar de landelijke en provinciale competities zullen verdwijnen. 

In plaats daarvan komen er 5 nieuwe niveaus. Niveau 1 is de absolute top, die het over heel Vlaanderen zal spelen, niveau 5 zal eerder het recreatief basketbal 'in de buurt' beogen. Niveaus 2 tot en met 3 niveaus situeren zich daartussen. 

Hoe lager het niveau, hoe kleiner de radius. Er wordt voortaan geen rekening meer gehouden met de provincies.

### Jongens:
  * Niveau 1: spelen in gans Vlaanderen.
  * Niveau 2: spelen in een radius van 80 km.
  * Niveau 3: spelen in een radius van 60 km.
  * Niveau 4: spelen in een radius van 40 km..
  * Niveau 5: recreatieve competitievorm.

### Meisjes:
  * Niveau 1: spelen in gans Vlaanderen.
  * Niveau 2: spelen in een radius van 80 km.
  * Niveau 3: spelen in een radius van 60 km.

De plaatsen op niveau 1 & 2 zijn beperkt. Om aanspraak te maken op een positie binnen deze niveaus moeten ploegen punten verdienen. Deze telling is gebaseerd op een complex punten systeem.

## Ook de bekercompetitie ziet er anders uit : Eén bekerteam én uniforme regels

Per club mag maar 1 bekerteam per bekercompetitie/niveau deelnemen.
Het aantal teams dat mag deelnemen aan de Beker van Vlaanderen ook beperkt. 
De teams die zich kwalificeren voor de Beker van Vlaanderen zullen niet kunnen deelnemen aan de provinciale bekercompetitie.

Meer details hierover vind je in de officiële aankondiging van de [hervorming jeugdcompetitie](https://www.basketbal.vlaanderen/blog-meer/detail/de-hervorming-van-de-jeugdcompetitie-uitgelegd).
