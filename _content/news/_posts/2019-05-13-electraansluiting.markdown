---
layout: post
title:  "Update je gegevens !"
date:   2019-05-13 09:00:00
excerpt: 
permalink: /news/2019-05-13-electraansluiting/
---

![](/news/img/update.jpg)

Basketbal Vlaanderen heeft de afgelopen jaren sterk ingezet op automatisering. Vanaf nu is het mogelijk om je gegevens rechtstreeks te updaten aan de hand van je elektronische identiteitskaart. En dat biedt een groot aantal voordelen:

## Waarom je e-ID koppelen aan de database van Basketbal Vlaanderen? 

### 1. Correcte gegevens
Door het inlezen van je e-ID zijn jouw gegevens 100% correct. Geen schrijffouten meer in je naam, geen verkeerde geboortedata meer...
 
### 2. Geen identiteitskaart meer nodig op de wedstrijden
Als jouw identiteitskaart correct is ingelezen en gekoppeld, dan heb je jouw identiteitskaart niet meer nodig om je identiteit te bewijzen voor elke wedstrijd. De lidkaart telt dan immers als geldig document. 

### 3. Een Basketbal Vlaanderen-profiel mét oog op de toekomst
Elk lid heeft een profiel bij Basketbal Vlaanderen. Daarin staat o.a. bij welke clubs je aangesloten bent geweest, of je een Technische Vergunning hebt als coach, welke teams je als favoriet ingesteld hebt in de Basketbal Vlaanderen App of op onze website etc. In de toekomst zal je daar nog meer acties mee kunnen doen: inschrijven voor nieuwsbrieven, documenten raadplegen etc. Met jouw e-ID-gegevens vervolledig je jouw online profiel en kunnen we verifiëren wie je bent.  

## Hoe koppel je jouw e-ID? 

Stap 1: Download en installeer de nodige software om de elektronische kaartlezer te gebruiken.  
Stap 2: Ga naar [HTTPS://VBLBEID.WISSEQ.EU](HTTPS://VBLBEID.WISSEQ.EU)   
Stap 3: Steek je elektronische identiteitskaart in de kaartlezer en klik op start.  
![](/news/img/eid1.jpg)  
Stap 4: Je gegevens verschijnen op het scherm. Klik vervolgens op Card uploaden.  
![](/news/img/eid2.jpg)  
Stap 5: Vervolledig je gegevens en klik vervolgens op verstuur.  
![](/news/img/eid3.jpg)  
Stap 6: Indien het lezen goed verlopen is, zie je het bericht Uitgevoerd. Klik op OK.  
![](/news/img/eid4.jpg)  
Stap 7: Verwijder je elektronische identiteitskaart en sluit de browser.  


## Heb je vragen of een probleem?

Stuur een mailtje naar [Walter](mailto://secretariaat@kbbczolder.be)

