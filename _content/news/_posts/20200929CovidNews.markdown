
---
layout: post
title: "Covid-19 - Nieuws - update 29/9/2020"
date: 2020-09-30 18:00:00
excerpt: "Covid-19 - Nieuws - KBBC Zolder."
permalink: /news/20200930CovidNews/
---

Als club willen we in de eerste plaats ervoor zorgen dat iedereen op een veilige en gezonde manier kan sporten.
Op deze pagina willen we iedereen een overzicht geven van de huidige maatregelen tegen het COVID-19 virus.
Consulteer deze pagina regelmatig, want deze wordt regelmatig aangepast.

# Protocol Covid-19 KBBC Zolder VZW
**Maatregelen om veilig te sporten (Versie 3.0 d.d. 30 september 2020)**

## Inleiding  

**Disclaimer: Dit protocol werd opgesteld op basis van de kennis waarover we op het moment van publicatie beschikken en gebaseerd op de federale, Vlaamse, gemeentelijke en federatie maatregelen en richtlijnen ter zake.**  

Momenteel opereren we onder code **Geel**.  

Als club hechten we veel belang aan het naleven van de hierna beschreven maatregelen, in het belang van de gezondheid van iedereen. Afwijkingen en eigen interpretaties van de maatregelen kunnen niet toegestaan worden. We vragen dan ook iedereen om deze maatregelen strikt na te leven.

- [Inhoud](#Inhoud)
  - [Contactinformatie](#contactinformatie)
  - [Informatie m.b.t. Trainingen](#trainingen)
    - 
  - [Informatie m.b.t. Wedstrijden](#wedstrijden)
  - [Vaak gestelde vragen](#vaak-gestelde-vragen)
  - [Nuttige COVID 19 links](#nuttige-covid-19-links)
  
## Contactinformatie
Corona coördinator KBBC Zolder : Peter Iven (0476/927483 / corona@kbbczolder.be)  
Clubdokter : Lisa Weyens (011/42.06.09) 
  
## Trainingen.
**Algemeen**
  -	Alvorens spelers/coaches zich naar de training begeven, nemen ze thuis hun temperatuur. Is deze boven de 37,5° dan blijft de betrokkene thuis en gaat niet naar de training. Spelers verwittigen hun coach tijdig. Coaches zorgen voor vervanging of communiceren met de spelers en de kalenderverantwoordelijke dat de training niet doorgaat.  
  - Bij een van de volgende ziektesymptomen (zelfs heel lichte), komt de speler/coach niet naar de training: hoest, kortademig, geur-en/of smaakverlies, druk op de borst, spierpijn, neusloop, keelpijn, hoofdpijn, waterige diarree, eetlustverlies en acute verwardheid.  
  - Iedere speler brengt zijn eigen drinkbus mee indien nodig.  
  - Ouders informeren hun kind(eren) over de algemene veiligheids- en hygiëneregels en zorgen dat ze altijd de aanwijzingen van de begeleiding opvolgen.  
  - Nieuwe spelers brengen een papiertje mee met volgende gegevens: Naam, Adres, Gemeente, geboortedatum en telefoonnummer.  
  - Breng je kind(eren) of kom tijdig (10 minuten voor aanvang) naar de training.  
  - Verplaats je naar de training niet in gezelschap van mensen buiten uw sociale bubbel, tenzij iedereen een mondmasker draagt en maximaal afstand houdt.  
  - Iedere ploeg kan gebruik maken van de tribune om hun eigen drinkbus/handdoek/mondmasker op te leggen tijdens de training.  
  - De coach noteert de aanwezigheden op training op het contact tracking document  en deponeert dit in de brievenbus in hal 1. Deze documenten worden door de secretaris bijgehouden gedurende een periode van 14 dagen. Voor nieuwe spelers (zolang ze geen aansluiting bij Basketbal Vlaanderen hebben) dienen alle gegevens genoteerd te worden (Naam, Adres, Gemeente, geboortedatum en telefoonnummer)  
  - De ploeg die aan het trainen is, zorgt dat de sporthal vrij is op het startuur van het volgende team (lees: stopt 5 minuten eerder dan het afgesproken uur).
  - De coach draagt na het afronden van de training zijn mondmasker en ontsmet het gebruikte materiaal en de spelersbank/tribune.  
  - Indien de ouders contact willen opnemen met de coach, dan doen ze dit best telefonisch.  

**Circulatieplan**  

**Toegang:**   
  De toegang voor de trainingen zal enkel mogelijk zijn via de glazen deur (Ringlaan zijde) die uitgeeft op de gang met kleedkamers.  
  Enkel spelers, coaches, bestuursleden en zaalwachters zijn toegelaten in de sporthal tijdens de trainingen.  
  Ouders en sympathisanten wachten buiten of in de cafetaria (indien geopend).  
  Toeschouwers tijdens trainingen zijn niet toegestaan.  
  Spelers wachten (met mondmasker), in de respectievelijke wachtzones (zie grondplan), tot de coach hen komt ophalen. In geen enkel geval zullen de spelers direct naar de hal gaan, zonder begeleiding van de coach. Indien een speler te laat is, dan kan hij/zij (bij wijze van uitzondering), zich alleen naar de respectievelijke hal begeven.  
  Indien de vorige training nog niet is afgelopen, dan wachten de spelers en coaches van de volgende training op de tribune.  
  
**Mondmasker:**  
  Een mondmasker is verplicht voor iedereen, met uitzondering van de spelers van de U10 en de U12, vanaf dat je binnenkomt in de sporthal. Geen mondmasker = geen toegang.  
  Ook bij verplaatsingen in de sporthal (toilet, …) dient een mondmasker gedragen te worden.  
  Wij raden aan om een plastiek zakje of briefomslag mee te brengen, zodat ieder zijn/haar mondmasker op een hygiënische manier kan opbergen tijdens het sporten.  

**Hygiëne:**  
  Bij aankomst ontsmet iedereen zijn/haar handen. Aan de ingang is een dispenser beschikbaar.  
  Bij vertrek ontsmet ook iedereen zijn/haar handen of wast ze met water en zeep.  
  
**Kleedkamers:**  
  **U10-U18:**  
     Voor de jeugdtrainingen (U10 – U18) zijn de kleedkamers niet beschikbaar.  
     Spelers/coaches komen in sporttenue en mondmasker de sporthal binnen.  
     Sportschoenen die buiten gedragen worden, zijn niet toegestaan in de sporthal. Iedereen doet dus zijn/haar sportschoenen aan in de sporthal.  
  **G-Basket en seniors ploegen (A, B, ... Z & Dames)**  
     Voor trainingen van de G-Basket en seniors ploegen (A, B, … Z & Dames), kunnen de kleedkamers en douches gebruikt worden. Toch vragen we om zoveel mogelijk thuis te douchen na een training.  
     Voor het omkleden en douchen, dient het maximaal toegelaten aantal personen in elke kleedkamer gerespecteerd te worden, zoals aangegeven op de deur van de kleedkamer. Dit aantal mag niet overschreden worden. Het is daarom noodzakelijk om meerdere kleedkamers per ploeg in gebruik te nemen.  
     Voor trainingen in Hal 1 worden kleedkamers 1 en 2 gebruikt, voor trainingen in Hal 2 worden kleedkamers 5 en 6 gebruikt.  
     De spelers nemen al hun spullen mee naar de sporthal, zodat de kleedkamer leeg is.  
     In elke kleedkamer zijn reinigingsdoekjes en reinigingsmiddel voorzien. Hiermee kunnen de spelers de banken, kapstokken, … reinigen wanneer ze de kleedkamer bereden.  
     Douchen duurt maximaal 15 minuten.  
     Na het douchen trekken de spelers de vloer van de kleedkamer en de douches af.  
     De coach ziet erop toe dat alles conform verloopt en de kleedkamer conform de richtlijnen wordt achter gelaten.  
     Het niet naleven van deze richtlijnen kan resulteren in het niet ter beschikking stellen van kleedkamers aan de betrokken ploeg.  
     
**Uitgang/afhalen:**  
   De spelers verlaten de sporthal, met mondmasker, via de uitgang langs het judo-lokaal (Dekenstraat kant, zie plan).  
   De ouders halen hun kinderen direct na de training op aan de buitendeur aan de Dekenstraat.  
   
## Wedstrijden.
## Vaak gestelde vragen.

## Nuttige COVID-19 links.
- [Basketbal Vlaanderen](https://www.basketbal.vlaanderen/coronavirus-covid-19).
- [Belgische overheid](https://www.info-coronavirus.be/nl/).
- [Sport Vlaanderen](https://www.sport.vlaanderen/corona-en-sportbeoefening-in-vlaanderen/).
- [Gemeente Heusden-Zolder](https://www.heusden-zolder.be/coronavirus).

#SamenSterk #StaySafe #blijfsporten #volgderegels
