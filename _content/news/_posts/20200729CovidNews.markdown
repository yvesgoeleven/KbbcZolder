---
layout: post
title: "Covid-19 - Nieuws - update 29/7/2020"
date: 2020-07-29 12:00:00
excerpt: "Covid-19 - Nieuws - KBBC Zolder."
permalink: /news/2020-07-24-covid/
---

Op deze pagina willen we iedereen een overzicht geven van de huidige maatregelen tegen het COVID-19 virus.

Het overzicht richt zich voornamelijk op de werking van onze club.
Als club willen we in de eerste plaats ervoor zorgen dat iedereen op een veilige en gezonde manier kan sporten.
Deze pagina houden we regelmatig up-to-date, dus consulteer hem regelmatig.

# Update 29/7/2020

Op 27 juli werden verstrengde maatregelen door de nationale veiligheidsraad aangekondigd, gevolgd door de beslissing van Basketbal Vlaanderen om in augustus geen wedstrijden toe te laten en de start van de competitie uit te stellen tot ten vroegste het weekend van 2-4 oktober 2020.

Zoals iedereen weet, behoren Heusden-Zolder en enkele aanpalende gemeenten tot de top in België op het vlak van het aantal besmettingen. 

In het belang van de gezondheid van onze leden, neemt onze club haar verantwoordelijkheid en heeft beslist om **ALLE sportieve activiteiten (trainingen, …) uit te stellen tot en met maandag 31 augustus 2020**.

**We roepen iedereen op, om de opgelegde maatregelen stip na te leven. Beperk in ieder geval uw sociale contacten in uw privéleven tot een absoluut minimum. Niet het virus, maar wel ons gedrag bepaalt wanneer en hoe we terug onze favoriete sport kunnen beoefenen.** :mask:

**Dit wil niet zeggen dat we niet meer mogen bewegen of individueel sporten. Ook lichaamsbeweging stimuleert jouw weerstandsvermogen en bevordert je mentale gezondheid. Blijf dus bewegen, zo ben je topfit als we er terug aan beginnen.**

We blijven de situatie op de voet volgen en houden jullie, van zodra er meer nieuws is, verder op de hoogte.

# Trainingen en thuiswedstrijden.
- Mondmasker verplicht vanaf het moment dat je de sporthal binnenkomt. Het mondmasker mag pas af op het moment dat de training/wedstrijd aanvangt.
- Supporters dienen in alle omstandigheden een mondmasker te dragen. 
- Als je naar het toilet of de kleedkamer gaat draag je ook een mondmasker.
- Douches zullen zeker in de maand augustus gesloten blijven.
- Handen ontsmetten we bij binnenkomst.
- Hou voldoende afstand.
- Ballen/materiaal dient ontsmet te worden na elke training/wedstrijd.

# Maatregelen cafetaria.
- Mondmasker verplicht vanaf het moment dat je het cafetaria binnenkomt, tot je gaat zitten aan een tafel. Ook als je je verplaatst (vb. naar het toilet) is een mondmasker verplicht.
- Rechtstaan is niet toegestaan, aan de toog hangen evenmin.
- Wij nemen bestellingen op en bedienen enkel aan tafel (met mondmasker).
- Handen ontsmetten we bij binnenkomst.
- Hou voldoende afstand.
- Volg de hygiënevoorschriften zorgvuldig.

# Nuttige COVID-19 links.
- [Basketbal Vlaanderen](https://www.basketbal.vlaanderen/coronavirus-covid-19).
- [Belgische overheid](https://www.info-coronavirus.be/nl/).
- [Sport Vlaanderen](https://www.sport.vlaanderen/corona-en-sportbeoefening-in-vlaanderen/).
- [Gemeente Heusden-Zolder](https://www.heusden-zolder.be/coronavirus).

#SamenSterk #StaySafe #blijfsporten #volgderegels
